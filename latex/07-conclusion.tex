\newpage
\setcounter{figure}{0}

\section{Zaključak} % (fold)
\label{sec:Zaključak}

U ovom diplomskom radu razvijen je i predstavljen program za izgradnju
mreže trokuta mesh-reconstruction. Program se upotrebljava nad oblakom
točaka prikupljenim RGBDSlam programom. Ispitana je funkcionalnost i
kvaliteta postupka snimanjem i izgradnjom nekoliko 3D modela scena
pomoću 3D kamere. Tijekom izrade rada pojavilo se niz prepreka koje je
trebalo riješiti da bi se došlo do upotrebljivog programa. Glavne
prepreke su bile prevođenje, instalacija, proučavanje i pokretanja
programa RGBDSlam te postavljanje radne okoline za pisanje programa. 

Predstavljeni postupak snimanja i izgradnje 3D modela ima svoje
prednosti i nedostatke. Nedostatci su vezani uz ograničenja korištenih
tehnologija i algoritama. Npr. snimanje Kinectom ograničeno je na
prostore u unutrašnjosti, uspješnost snimanja RGBDSlam programom uvelike
ovisi o detekciji i sparivanju značajki, Poisson algoritam ne uzima u
obzir informaciju o boji itd. Prednosti je svakako nabavna cijena
kamere koja se može nabaviti za manje od tisuću kuna. Isto tako svi
korišteni programi objavljeni su pod slobodnim licencama te su dostupni
za proučavanje, poboljšavanje i upotrebu u bilo koje svrhe.  

Postoji potencijal opisanog postupka izgradnje odnosno generalna ideja
ima značajne mogućnosti buduće primjene. Sve veća dostupnost 3D printera 
na tržištu stvara potražnju za jednostavnim i jeftinim
rješenjem skeniranja 3D scena i objekata. Osim toga dizajneri FPS (engl.
\textit{First Person Shooter}) igara mogli bi koristiti sličan postupak
za skeniranje prostorija od kojih bi izgrađivali 3D modele.

Mogućnosti za poboljšanja postoje na svim razinama. Najveći utjecaj na
krajnje rezultate bilo bi proširivanje Poisson algoritma logikom za
očuvanje informacije o boji. Isto tako algoritamu bi se mogla dodati
logika koja uklanja zatvaranje velikih rupa, ideja je da se prođe još
jednom kroz izrađenu mrežu te pronađu i odbace veliki trokuti. Kod
snimanja scene jednostavno poboljšanje bilo bi korištenje jačeg računala
i automatskog snimanja. Najzahtjevniji je, mehanizam zatvaranja petlje o
kojemu značajno ovisi kvaliteta rezultata. To je još uvijek predmet
intenzivnog istraživanja. 

% section Zaključak (end)
